Коли моє серце так схоже на чайку,
Так схоже на чайку у клітці подій,
Воно тільки бється, воно не літає,
Воно не здіймає в душі моїй хвиль.

В ту мить моє щастя заховане в скриню,
Закрите від неба байдужістю днів.
Я знаю, ти можеш відкрити всі двері,
Я знаю, ти маєш ті вязки ключів.

Приспів:
Кожен день ти даруєш мені надію!
Кожен день повертаєш тепло!
Бачиш, як чари кохання діють,
Ніби чиста вода напуває вві сні.
Ти – моє джерело!

Коли моя сила мене покидає,
Немовби у землю потоки води,
Раптово зникає і холод проймає,
І голос звучить мій не так, як завжди.

В ту мить ти єдина, хто зможе відчути,
Хто може знайти так потрібне тепло.
Мені б хоч на хвилю з тобою побути,
Мені б хоч на хвилю в твоє джерело.

Приспів (2)

Ти – моє джерело! (2)