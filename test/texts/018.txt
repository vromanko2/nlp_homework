Це не сон, це не яв,
Це те, чого ніхто не знав.
Це те, на що ніхто не має жодних прав.
А ти сюди заходь без стуку,
Підійди, дай руку!

Приспів:
В моєму світі
Немає мертвих квітів –
Волошки в житі
Цвітуть, росою вмиті.
В моєму світі
Не живуть серця розбиті,
Підступні сіті
Відсутні в моєму світі.

Темнота... Пустота...
Блищить яскрава марнота,
І ніби в золоті, та, все одно, якась не та!
Потік думок і брак ідей,
І самота серед людей...
Замовкни, ша!
Послухай, як бринить душа!

Приспів

Дитячих мрій забутий смак –
Ти усміхнись!
І все не те, і все не так,
Як було колись
Змінились ми, змінився час,
Та є свій світлий світ в мені, в тобі – у кожному із нас...

Приспів