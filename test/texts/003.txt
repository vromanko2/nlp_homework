Я не знаю, що робити... Я не знаю, що казати...
Де знайти чарівні квіти, щоб тобі подарувати...
Щоб тебе причарувати – на секунду, на хвилину...
Бо таких, як я, – багато, а така, як ти, – єдина...
Кожен випадковий погляд зачіпає дивні струни.
Коли я з тобою поряд, тіло пробиває струмом.
Шепочу слова кохання – ледве чутно... Тихо-тихо,
Адже ти мої зізнання все одно зустрінеш сміхом...

Приспів:
Але мов солодкий гріх –
Твої губи, твої очі!
Залишитися без них
Я не можу і не хочу!
Знову сам себе зриваю –
Залишаюсь і зникаю...
Що знаходжу, що втрачаю –
Я не знаю, я не знаю...

Захлинаючись у хвилях твого збудливого сміху,
Поринаю в божевілля і шукаю в ньому втіху...
Сподіваюсь на відлигу – це для мене надважливо,
Бо пробити твою кригу неможливо... Неможливо!..

Приспів