Перемикаєш канали,
Валяючись на дивані,
І тільки власну свідомість
Перемикнути не в стані,
Штани останні протреш,
А не встанеш,
Мозок власний перетравлюєш
На кашу, на банош.
Для тебе твій ящик –
Щось найрідніше, найкраще,
Та він робить із тебе
Розумове ледащо,
Але ти ні за що
Не зміниш свою вдачу,
Ти захоплено дивишся
Чергову передачу...

Приспів:
Ти – Раб ТБ! А! А!
Ти – Раб ТБ! А! А!
Ти – Раб ТБ! А! А!
Раб ТБ! А! А! (весь куплет – 2)

Подається лайно
У яскравій обгортці
Постійним потоком,
Чи окремими порціями.
Ви ще не в шоці?
Ну Ви даєте!
Тоді ми садимо Вас
На розумову дієту!
Назвіть, будь ласка,
Ось цього персонажа!
Ви ще не читали цю книжку?!
Диви, яка лажа!
І хоч нічого мудрого
Ви нам не сказали –
Зате погляньте,
Яка у Вас підтримка залу...

Приспів

А зараз у нашій програмі
Ток-шоу "Безликі" –
Просто будемо товкти
Одне одному пики,
Потім піде серіал
"Нескінченне горе" –
Примітивний сюжет,
Бездарні актори.
Далі – шоу
"Гумористам на втіху" –
Конкурс найкращого
Закадрового сміху.
І, врешті, – шоу талантів
"Від дірки до ями" –
Зірки будуть мірятися
Своїми хм... киями...

Приспів