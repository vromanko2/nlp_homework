А я чесна дівчина – про себе дбаю,
Близько до себе нікого не підпускаю.
Бо підпускати мені забороняє
Той, хто мене охороняє!
Той, хто мене захищає від інших.
Той, хто гроші дає – коли менше, коли більше.
Той, хто купить мені і квартиру, і машину.
Той, хто має на це вагому причину.
Бо він любить мене, бо він хоче мене.
Він заради мене землю переверне.
Всі мої забаганки задоволить охоче.
Він багато дає... Але ще більше хоче!

Приспів:
А я ненавиджу спонсора!
Зате люблю мецената!
А я люблю мецената!
Зате ненавиджу спонсора!

А я відомий спортсмен, я голи забиваю,
Я швидко бігаю, я високо стрибаю!
Дуже рідко програю, часто перемагаю!
Високих результатів у спорті досягаю!
Моє тіло вкрите шрамами – це мої відзнаки,
Бо я завжди у грі, я на вістрі атаки.
Я ніколи надовго не засиджуюсь на лаві,
І тому я постійно купаюся у славі.
Та поглянь на мою форму, бачиш – щось таке тендітне?
Це моє ім’я – нікому не помітне!
А ось цю велику блямбу, що видно звідусюди?
Це спонсор свій знак мені повісив на груди!

Приспів

А я скромний артист, я творча людина.
Так, у мене є квартира, у мене є машина.
І я всім такою зіркою великою здавався,
Та, на свою біду, я зі спонсором зв’язався...
І він вчить мене жити, він вчить мене співати,
Де і що говорити, де і як виступати.
Йому вже не потрібна нічия допомога,
Бо він вже готовий прирівнятися до бога!

Приспів