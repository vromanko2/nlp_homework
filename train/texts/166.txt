Іди кажи "так", або "ні", або "так"
Або "ні", або "так", а може, ти знаєш, як?
Мої тисячі флейт загубилися навесні
У хвилі нових атак.

Іди кажи "так", або "ні", або "так"
Або "ні", або "так", бачиш мої листи.
Я додому, коли, повернутися захотів –
Не було куди іти.

Приспів:
Де ми є? Хто ми є?
Плаваєм, поки є сили.
І летять, як горять наші дні.
Нам довго лишилось, чи ні?

Мінімум волі за мінімум долі.
На мінному полі фіалки не цвітуть.
Не лякайся піти – не далеко таки вони.
Бачиш, за нами йдуть?

Іди кажи "так", або "ні", або "так",
Або "ні", або "так", чим тобі не любов?
Залишили нам день неонової весни,
Здати сказали кров.

Приспів (4)