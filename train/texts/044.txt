Я зриваюся з місця нагрітого,
Залишаю багаж неторкнутим,
Раптом стало потрібним зникнути –
Трохи змерзнути, трохи змокнути...
Перекреслити все, що пройдено,
Не вважаючи це поразкою,
Розпрощатися з мрією-хвойдою,
Ще б зустрітися з мрією-казкою.
Там по морю пливуть вітрильники,
Там по небу літають соколи,
Не вбиваються сни будильником
І земля не вкривається попелом.

Приспів:
Нових пісень нове ім’я,
Свій кращий день шукаю я!
Нових пісень нове ім’я,
Свій кращий день шукаю я!

Все захоплює вата буденності,
І щоразу щільніша вата ця,
Щоб мовчали – коли із чемності,
А коли із страху нарватися.
І так хочеться вийти з оточення,
Підійти до дверей розчинених,
Без пояснення, без оточення,
Просто так – без зв’язку з причиною.
На порозі жінка усміхнена,
Я її називаю мамою,
Вона мною жила і дихала,
А я вкрив її серце ранами.

Приспів

Десь у колі рідних і близьких
Без реклами та поклоніння
У полоні смаку дитинства
Проростає зерно сумління.
Хтось удобрить, а хтось полиє,
Хтось прикриє від впливу згубного...