Кращу за тебе я ніколи в житті не знайду, не зустріну.
Але й без тебе я не стану впадати в депресію.
Я не буду лупати скалу, не буду довбати стіни.
Повір – мені і без тебе живеться весело!
Але ти зруйнувала все, що
В мені залишилось кращого!
Та в серці лишилось дещо,
Чого я не віддам нізащо!

Приспів:
Прощай, кохання велике і чисте!
Привіт, кохання брудне і маленьке!
Буду довго спати, буду рідко їсти,
Зате не буду вночі скавучати тихенько!
Нічого тобі не скажу на прощання –
Просто піду, а ти залишайся...
Хочеш – сумуй за моїм коханням,
Хочеш – своїм некоханням пишайся!

А в серці лишились тільки приємні спогади.
А в серці лишились маленькі шматочки щастя.
І коли були разом, впритул наближались до бога ми,
І за це нам з тобою ще, як то кажуть, "воздасться"...
Але ти розкидала радо
Все, що я позбирав докупи.
То був потяг на Ельдорадо,
Який чомусь прибув до дупи...

Приспів