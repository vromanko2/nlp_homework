Одне правдиве правило згадалося мені:
"Чого дурні? Бо бідні! Чого бідні? Бо дурні!".
І всенародна дурість підростає у ціні –
Вона в лайні не тоне і не горить у вогні.
Ми на чуже завжди охоче роззявляємо роти,
А свого знать не хочемо, як його не крути, як не верти.
Та в кого є у грудях серце, є на плечах голова,
Нехай повторить разом з нами ці прості слова!

Приспів:
Ля-ля-ля, гривня краща рубля!
Ля-ля-ля, Лавра ближче Кремля!
Ля-ля-ля!

Чуже не завжди добре, а своє не завжди зло.
Хто думає інакше – видно, тому не везло...
Коли чуже вдягаємо, коли чуже їмо –
Самі собі рубаєм те, на чому сидимо!
Та вірю я, що поміж нами ще розумні люди є,
Які свого не забувають, бо воно своє – воно своє!
Тож в кого є у грудях серце, є на плечах голова,
Нехай повторить разом з нами ці прості слова!

Приспів