На паркані парами ліпилися пара-папери.
Репери юрмилися, юрмилися ре-пе-пе-пери –
Крейдою та фарбами ма-малювали-креслили.
Ніхто не знав, що саме, але хороше та весело!
Заграли барабани піднялися прапори.
Всі транс-парам-паранти хапали та лапали.
Раптово позбігалася замилена міліція,
Та це не революція – це тільки репетиція!

Приспів:
Це реп-петиція, це реп-петиція,
Це реп-петиція, це репе-репетиція!
Це реп-петиція, це реп-петиція,
Це реп-петиція, це репе-репетиція!

За парканом не було нічого нецікавого –
Там троє хлопців дівчину на-напували кавою.
Кавою-какавою – смачною та ласкавою –
Вже вісім літрів випила, та все було замало їй!
Не витримали хлопці – та дрючками по потилиці!
Була колись ти милою – тепер молись на милиці!
Вже зір зарезервовано, уже зникає дикція,
Та це не екзекуція – це тільки репетиція!

Приспів

Під парканом на панелі панночка стояла.
Панночка-паняночка ті-тілом торгувала.
Тіло було втілене, тож добре торгувалося –
Дуже мало того тіла на продаж зосталося.
Продала багато, бо це було на свято,
І хлопці, та дівчата – всі хотіли погуляти.
Зайняла та панночка вигідну позицію,
Та це не проституція – це тільки репетиція!

Приспів

Вухами послухайте – я маю пропозицію!
Ми репану-порепану репе-перепетицію
Оформимо в петицію, пошлемо у міліцію –
Нехай займе позицію на нашу пропозицію!

Приспів