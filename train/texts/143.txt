Одна в моїй кімнаті,
Нема куди тікати.
І їй напевно не поможуть
Навіть танки і гармати.
Моя маленька незалежність.

Вона втрачає сили,
У неї зводить крила.
Вона, мов Жанна д’Арк,
Але так по-кіношному красива.
Моя субтильна незалежність.

Приспів:
А ти лежиш, віддавши всю себе,
Злітаєш до небес.
Зі мною до небес-ес-ес-ес-ес-ес.

Вона була зі мною,
Надійною сестрою.
Та взяла й зрадила мене,
Бо познайомивши з тобою
Сама сховалась у любові.

І от я тут без тями,
Її немає з нами.
Ти випила її усю
Своїми жадними губами,
Мою маленьку незалежність.

Приспів:
І тут лежиш, віддавши всю себе,
Злітаєш до небес.
Зі мною до небес-ес-ес-ес-ес-ес.

А ти лежиш, віддавши всю себе,
Злітаєш до небес.
Зі мною до небес-ес-ес-ес-ес-ес.