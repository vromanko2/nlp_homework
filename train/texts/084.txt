Я міг би бути зовсім розкутим
І просто ходити голим,
Міг би відкрито густо зробити
По всьому тілу проколи,
Патли по лікті, фарбовані нігті –
Для мене це не питання,
Плечі та спину – кожну клітину –
Забити татуюванням.
Я міг би зробити зачіску дику,
Або поголити брови,
На радість дівчатам м’язи качати –
Дивіться, який я здоровий!
Міг би потрошку ставати на дошку,
І бути нібито в темі.
Міг би стати експертом – впевнено
Й вперто говорити по кожній проблемі.

Приспів:
Але я не хочу бути таким, як усі!
Але я не хочу бути таким, як усі!
Я просто звичайний псих!
Я просто звичайний псих!
І тому я не хочу бути таким, як усі!

Або міг би стати я депутатом
І тупо на все покласти,
За певну плату себе вписати
В привілейовані касти.
Міг би посісти якесь тепле місце,
Сидіти й плювати в стелю,
Міг би тусити і гордо носити
Волосся масне від гелю.

Приспів (3)