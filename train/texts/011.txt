Ай! Я руку попік у вогні,
Боліла рука моя три ночі, три дні!
Але то було, та відгуло –
Колись боліло, а тепер зажило.
Я собі добре живу – не тужу,
Захочу – стрибаю, захочу – лежу.
Радію життю, дивлюсь в небеса,
А як щось не так, я кажу собі сам!

Приспів:
Ай хай, не вмирай –
Ще не факт, що потрапиш у рай!
Не турбуй та не питай,
Все своє при собі тримай!
Ай хай, почекай,
В чужі справи носа не пхай!
Не проси та не займай –
Сам в усьому собі ради давай!
Ай хай!

За-тан-цюю серед різного люду,
Я їх не чіпав і чіпати не буду!
Просто танцюю від власного щастя,
Просто танцюю – такий в мене настрій!
Ґо-ґо-ґо-ґо-ґолґотіти
Раптом почали і дорослі, і діти!
Дуріють від грошей, пруться від моди,
А танці мої їм не до вподоби!

Приспів

Фу-у-утбол! Грають наші!
А раз вони наші – для нас вони кращі!
Ми за своїх стаємо горою,
Хоч і не задоволені їхньою грою!
Бувають невдачі, бувають поразки –
Життя не постійно схоже на казку!
Кожен із нас не завжди ідеал,
А тимчасова поразка – це ще не фінал!

Приспів

Бий мене, я заплачу,
Але зі сльозами я дам тобі здачу!
Зли мене, я позлюся –
Сам зі злості посміюся!
Плюй в мене, промахнешся –
Від досади захлинешся!
Лай мене голосніше –
Сам на себе біду накличеш!

Приспів