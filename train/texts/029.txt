В твоїх очах нудьга –
Ти дивишся на них.
І хто б не жартував –
Не вибухає сміх.
І погляди палкі,
І лагідні слова
Сьогодні не такі,
Щоб колом голова.
А в голові твоїй
Вогню думок нема –
Немов тягучий лій,
Живе лише одна!

Приспів:
Звабте мене своїми тілами –
І я буду з вами, я буду з вами!

Запрошення пройшло,
Не втрапивши у ціль,
І тіні на чоло
Лягають звідусіль.
Тебе з’їдає сум,
Тебе проймає страх,
Мов електричний струм
Невидимий в дротах.
А все тому, що ти –
Чи здуру, чи зі зла –
Не зміг їм повісти
Ту думку, що жила!

Приспів

Набив би ти синці –
Не знав би все одно,
Що всі красуні ці
Хотіли одного:
Вони усі разом
Були би тільки за,
Якби ти підійшов
І голосно сказав!

Сказав би...

Приспів