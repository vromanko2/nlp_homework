Вечірні вісті, останні новини...
Вони нас не люблять, але ми дружимо з ними...
Байки – для дорослих, казки – для малечі...
Закінчився день, починається вечір...
Вивіски сяють, блищать магазини...
Широкі джипи, довгі лімузини...
Зимові сади, літні тераси...
Елітне взуття, богемні прикраси...
Черги охочих в наркотичні клуби...
Червоні очі, припухлі губи...

Конкурси вроди, тенденції моди...
Силіконові форми пруть проти природи...
Барвами бавлять вогні реклами...
Веселі діти, щасливі мами...
Натягнуті посмішки, одягнуті маски
І крапля сльози – для відмазки!

Приспів:
"Тарамтаратіда" лізе в мозок мені!
Веселі події – результати сумні!
Стандартний кінець однотипного дня!
"Тарамтаратіда" – яка яскрава брехня!

Година за годиною, мить за миттю...
Життєві перспективи доволі розмиті...
Щось – не на часі, інше – не в тему...
Майбутнє – світле, минуле – темне...
Губляться люди в масах народу,
В каруселях-качелях-хорах-хороводах.
І ось вам пародії – чесні злодії –
Пані та панове, шановні добродії!
Провулками нишпорять сірі шакали –
Когось зупинили, когось наздогнали.
Один – не в настрої, інший – не в дусі,
Слово за словом – і от вам дискусія...
Шашка в дамки преться щосили –
Про дамку забули, на шашку забили.
Ось так не вийде, а так не піде –
І всюди солодка "тарамтаратіда"!

Приспів