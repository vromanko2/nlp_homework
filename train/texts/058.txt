Життя дає мені шанс номер один!
Я нерішучість свою розвію, як дим.
Я роблю те, про що мріяв давно –
Я запрошую тебе в кіно.
Ти кажеш: О! Я чула, фільм цей дуже цікавий!
Придбай хороші квитки, будь ласкавий!..
Вибору в мене нема –
Я купив найдорожчі – сподіваюся, що не дарма...
Використовую шанс, розпочався сеанс,
Гамір ущух, все довкола притихло.
І головне – вимкнули світло. Вимкнули світло!
Для поцілунків місця,
Але тебе не турбує обставина ця.
Ти втупилась в екран, ти випустила жало
І цілий фільм монотонно жувала...

Приспів:
Попкорн!
Такий солодкий, такий солоний!
Попкорн!
Такий солоний, такий солодкий!

Життя дає мені шанс номер два!
Сьогодні в мене вдома нікого нема.
Всі наші – на дачі, але я не з ними.
Я запрошую тебе на гостини.
Ретельно готуюся до прийому.
Процес підготовки мені добре знайомий:
Гарно прибрати, все зайве сховати,
Святкову сорочку попрасувати.
Виделки, тарілки... Шампанське – так! Ні – горілка!
Квітам пахнути, свічкам горіти,
Музиці грати, а не гриміти! А не гриміти!
І ось дзвінок, ти на порозі,
Я стримати хвилювання не в змозі...
Зараз впаду, зараз вискочить серце...
І раптом вкляк – ти з собою принесла...

Приспів

Сам собі створю шанс номер три.
Всі перешкоди – вогнем гори!
Бо я до тебе – так, я до тебе – сяк,
Але ти на мене не реагуєш ніяк.
До біса мрії! До чорта сни!
Зловлю тебе в лісі, прив’яжу до сосни!
А як для твого кохання і цього замало –
Заклею скотчем рота, щоб не жувала...

Приспів