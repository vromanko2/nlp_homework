Бій на світанні – сонце і дим...
Мало хто знає, що ж буде з ним?
Що буде завтра? – В юних думках –
В когось надія, а в когось страх...

Приспів 1:
Гілля калин похилилося...
Мама, кому ж ви молилися?
Скільки іще забере вона
Твоїх дітей? Не твоя війна...

Стали батьками доньки й сини,
Все кольорові бачили сни
І цілували руки брехні,
За тихі ночі віддали дні...

Приспів 1

Так було добре там і колись,
Там, де без поту і там, де без сліз,
Тільки не було в тому мети –
Я так не можу, а як зможеш ти?

Приспів 2:
Гілля калин похилилося...
Мама, не тим ми молилися!
Скільки іще забере вона
Твоїх дітей? Не твоя війна...

Приспів 1

Скільки іще забере вона
Твоїх дітей?