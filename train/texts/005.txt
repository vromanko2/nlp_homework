Від самого ранку весь офіс гудів –
Фірма влаштовує карпаратів.
Дівчата нарядні, дівчата гарні
По черзі бігають до перукарні.
Рекламний відділ закинув рекламу –
Активно готує культурну програму.
Іншу програму ввели програмісти –
Весь день не пити, весь день не їсти.

Приспів:
Карпаратів – повних ротів!
Карпаратів – набитих животів!
Перетворились на хтивих котів!
Це карпаратів! А! Карпаратів! А!
Карпаратів – повних ротів!
Карпаратів – набитих животів!
Перетворились на п’яних скотів –
Пропускати ніхто не хотів!

Скоро всі будуть пити, всі будуть їсти –
Пакують в автобуси, везуть за місто.
Дві години у пробках і ось привезли,
Ласкаво просять давно накриті столи.
Народ на столи задивляється скоса,
Та змушений слухати великого боса.
"Ви всі дуже плідно попрацювали,
Але премій не буде, бо грошей дуже мало!".

Приспів

Шум! Гам! Повний бедлам!
Тіло ще тут, голова вже десь там!
Хто в ліс, хто по дрова! Готовий! Готова!
Дим коромислом, галаслива розмова!
А цвяхом програми стане виступ "звєзди" –
Наприклад, Гайтани або Світлани Лободи.
Якщо ж у дівчат роботи повно і так,
На крайняк, заграє група "Тартак"!

Приспів

Там тамада там, там тамада, тамада, тамада...