День починається з того,
Чим учора закінчився вечір.
А я вже не хочу нічого,
Крім того, щоб ти спакувала речі.
Скарги свої та поради
Залиш при собі – я ж до тебе не лізу!
Креми, парфуми, пудри, помади
Поскладай у валізу...

Приспів:
І йди тусуйся!
Мені остогидло
Чути твоє постійне ниття!
Іди тусуйся!
Мені ти набридла!
Я хочу пожити нормальним життям!
Іди тусуйся!

А ти починаєш розмови
Про все, що до цього було між нами.
А я до розмов не готовий –
Я просто хочу тебе... відіслати до мами!
Ти краще, ніж сльози пускати,
Манатки – у торбу, а торбу – на плечі!
Ключ повертаєш, виходиш із хати –
І арівідерчі!

Приспів

Спокій прийшов, тиша настала,
Та в серці моєму шкребуться коти.
Я відчуваю – мені цього мало...
Ліг на канапі – тупо втикаю...
Футбол не дивлюсь, газет не читаю –
Просто чекаю... Я просто чекаю
Точно таку, як ти!

Приспів